# Chapter 1

अथ प्रथमोऽध्यायः  
atha prathamo'dhyāyaḥ

Thus opens Chapter One.

ईश्वरानुग्रहादेव पुंसामद्वैतवासना ।  
महद्भयपरित्राणाद्विप्राणामुपजायते ।।१।।

īśvarānugrahādeva puṁsāmadvaitavāsanā  
mahadbhayaparitrāṇādviprāṇāmupajāyate (1)

By the gracious boon of the Īśvara does non-dual wealth; well: in the abode of the wise furnishing refuge from grave fear.

येनेदं पूरितं सर्वमात्मनैवाअत्मनात्मनि ।  
निराकारं कथं वन्दे ह्यभिन्नं शिवमव्ययम् ।।२।।

yenedaṁ pūritaṁ sarvamātmanaivāatmanātmani  
nirākāraṁ kathaṁ vande hyabhinnaṁ śivamavyayam (2)

How shall the unfettered propitiate Self? All that appears in this realm of forms is alone the Atman, indivisible Self: selfless immutable, auspicious, one.

पञ्चभूतात्मकं विश्वं मरीचिजलसन्निभम् ।
कस्याप्यहो नमस्कुर्यामहमेको निरञ्जनः ।।३।।

pañcabhūtātmakaṁ viśvaṁ marīcijalasannibham  
kasyāpyaho namaskuryāmahameko nirañjanaḥ

This apparent realm of five pure elements is shimmering water in a mirage oh, to whom may I render obeisance? I who(m) art Thou, immaculate One. (3)

आत्मैव केवलं सर्वं भेदाभेदो न विद्यते ।  
अस्ति नास्ति कथं ब्रूयां विस्मयः प्रतिभाति मे ।।४।।

ātmaiva kevalaṁ sarvaṁ bhedābhedo na vidyate  
asti nāsti kathaṁ brūyāṁ vismayaḥ pratibhāti me (4)

All is verily the absolute Self. Distinction and non-distinction do not exist. How can I say, "It exists; it does not exist"? I am filled with wonder!

वेदान्तसारसर्वस्वं ज्ञानं विज्ञानमेव च ।  
अहमात्मा निराकारः सर्वव्यापी स्वभावतः ।।५।।

vedāntasārasarvasvaṁ jñānaṁ vijñānameva ca  
ahamātmā nirākāraḥ sarvavyāpī svabhāvataḥ (5)

The pith and the whole of Vedānta is this knowledge, this knowledge: That I am essentially the formless, all-pervasive Self.

यो वै सर्वात्मको देवो निष्कलो गगनोपमः ।  
स्वभावनिर्मलः शुद्धः स एवायं न संशयः ।।६।।

yo vai sarvātmako devo niṣkalo gaganopamaḥ  
svabhāvanirmalaḥ śuddhaḥ sa evāyaṁ na saṁśayaḥ

There is no doubt that I am that God who is the Self of all; pure, indivisible, like the sky.

अहमेवाव्ययोऽनन्तः शुद्धविज्ञानविग्रहः ।  
सुखं दुःखं न जानामि कथं कस्यापि वर्तते ।।७।।

ahamevāvyayo'nantaḥ śuddhavijñānavigrahaḥ  
sukhaṁ duḥkhaṁ na jānāmi kathaṁ kasyāpi vartate (7)

I indeed am immutable and infinite — of the form of pure intelligence. I do not know how or in relation to whom joy and sorrow exist.

न मानसं कर्म शुभाशुभं मे  
न कायिकं कर्म शुभाशुभं मे ।  
न वाचिकं कर्म शुभाशुभं म  
ज्ञानामृतं शुद्धमतीन्द्रियोऽहम् ।।८।।

na mānasaṁ karma śubhāśubhaṁ me  
na kāyikaṁ karma śubhāśubhaṁ me  
na vācikaṁ karma śubhāśubhaṁ me  
jñānāmṛtaṁ śuddhamatīndriyo'ham (8)

I have no mental activity, good or bad;  
I have no bodily function, good or bad;  
I have no verbal action, good or bad.  
I am the nectar of knowledge — beyond the senses, pure.

मनो वै गगनाकारं मनो वै सर्वतोमुखम् ।  
मनोऽतीतं मनः सर्वं न मनः परमार्थतः ।।९।।

mano vai gaganākāraṁ mano vai sarvatomukham  
mano'tītaṁ manaḥ sarvaṁ na manaḥ paramārthataḥ (9)

The mind indeed is of the form of space. The mind indeed is omnifaced. The mind is the past. The mind is all. But in reality there is no mind.

अहमेकमिदं सर्वं व्योमातीतं निरन्तरम् ।  
पश्यामि कथमात्मानं प्रत्यक्षं वा तिरोहितम् ।।१०।।

ahamekamidaṁ sarvaṁ vyomātītaṁ nirantaram  
paśyāmi kathamātmānaṁ pratyakśaṁ vā tirohitam (10)

I, the one only, am all this, beyond space and continuous. How can I see the Self as visible or hidden?

त्वमेवमेकं हि कथं न बुध्यसे  
समं हि सर्वेषु विमृष्टमव्ययम् ।  
सदोदितोऽसि त्वमखण्डितः प्रभो  
दिवा च नक्तं च कथं हि मन्यसे ।।११।।

tvamevamekaṁ hi kathaṁ na budhyase  
samaṁ hi sarveṣu vimṛṣṭamavyayam  
sadodito'si tvamakhaṇḍitaḥ prabho  
divā ca naktaṁ ca kathaṁ hi manyase (11)

Thus you are One. Why then do you not understand  
That you are the unchangeable One, equally perceived in all?  
O mighty One, how can you, who are ever-shining,  
Unrestricted, think of day and night?

आत्मानं सततं विद्धि सर्वत्रैकं निरन्तरम् ।  
अहं ध्याता परं ध्येयमखण्डं खण्ड्यते कथम् ।।१२।।

ātmānaṁ satataṁ viddhi sarvatraikaṁ nirantaram  
ahaṁ dhyātā paraṁ dhyeyamakhaṇḍaṁ khaṇḍyate katham (12)

Know the Self always to be everywhere, one and unintercepted. I am the meditator and the highest object of meditation. Why do you divide the Indivisible?

न जातो न मृतोऽसि त्वं न ते देहः कदाचन ।  
सर्वं ब्रह्मेति विख्यातं ब्रवीति बहुधा श्रुतिः ।।१३।।

na jāto na mṛto'si tvaṁ na te dehaḥ kadācana  
sarvaṁ brahmeti vikhyātaṁ bravīti bahudhā śrutiḥ (13)

You are not born nor do you die. At no time do you have a body. The scripture declares in many different ways — the well-known dictum: "All is Brahman."

स बाह्याभ्यन्तरोऽसि त्वं शिवः सर्वत्र सर्वदा ।  
इतस्ततः कथं भ्रान्तः प्रधावसि पिशाचवत् ।।१४।।

sa bāhyābhyantaro'si tvaṁ śivaḥ sarvatra sarvadā  
itastataḥ kathaṁ bhrāntaḥ pradhāvasi piśācavat (14)

You are He who is exterior and interior. You are the auspicious One, omnipresent, omniscient. Why are you running hither and thither deluded, like an unclean spirit[^1]?

संयोगश्च वियोगश्च वर्तते न च ते न मे ।  
न त्वं नाहं जगन्नेदं सर्वमात्मैव केवलम् ।।१५।।

saṁyogaśca viyogaśca vartate na ca te na me  
na tvaṁ nāhaṁ jagannedaṁ sarvamātmaiva kevalam (15)

Union and separation exist in regard neither to you nor to me. There is no you, no me, nor is there this Universe. All is verily the Self alone.

शब्दादिपञ्चकस्यास्य लैवासि त्वं न ते पुनः ।  
त्वमेव परमं तत्त्वमतः किं परितप्यसे ।।१६।।

śabdādipañcakasyāsya laivāsi tvaṁ na te punaḥ  
tvameva paramaṁ tattvamataḥ kiṁ paritapyase (16)

You do not belong to that which is composed of the five objects of sense, such as sound; nor does that belong to you. You indeed are the supreme Reality. Why then do you suffer?

जन्म मृत्युर्न ते चित्तं बन्धमोक्षौ शुभाशुभौ ।  
कथं रोदिषि रे वत्स नामरूपं न ते न मे ।।१७।।

janma mṛtyurna te cittaṁ bandhamokśau śubhāśubhau  
kathaṁ rodiṣi re vatsa nāmarūpaṁ na te na me (17)

For you there is neither birth nor death, for you there is no mind, for you there is neither bondage nor liberation, neither good nor evil. My child why shed tears? Neither you nor I have name and form.

अहो चित्त कथं भ्रान्तः प्रधावसि पिशाचवत् ।  
अभिन्नं पश्य चात्मानं रागत्यागात्सुखी भव ।।१८।।

aho citta kathaṁ bhrāntaḥ pradhāvasi piśācavat  
abhinnaṁ paśya cātmānaṁ rāgatyāgātsukhī bhava (18)

Oh mind, why do you wander about deluded, like an unclean spirit? Behold the Self indivisible. Be happy through renunciation of attachment.

त्वमेव तत्त्वं हि विकारवर्जितं  
निष्कम्पमेकं हि विमोक्षविग्रहम् ।  
न ते च रागो ह्यथवा विरागः  
कथं हि सन्तप्यसि कामकामतः ।।१९।।

tvameva tattvaṁ hi vikāravarjitaṁ  
niṣkampamekaṁ hi vimokśavigraham  
na te ca rāgo hyathavā virāgaḥ  
kathaṁ hi santapyasi kāmakāmataḥ (19)

You verily are Truth, devoid of change, motionless, one, of the nature of freedom. You have neither attachment nor aversion. Why do you suffer, seeking the objects of desires?

वदन्ति श्रुतयः सर्वाः निर्गुणं शुद्धमव्ययम् ।  
अशरीरं समं तत्त्वं तन्मां विद्धि न संशयः ।।२०।।

vadanti śrutayaḥ sarvāḥ nirguṇaṁ śuddhamavyayam  
aśarīraṁ samaṁ tattvaṁ tanmāṁ viddhi na saṁśayaḥ (20)

All the scriptures say that the Truth is without attributes, pure, immutable, bodiless, and existing equally everywhere. Know me to be That.

साकारमनृतं विद्धि निराकारं निरन्तरम् ।  
एतत्तत्त्वोपदेशेन न पुनर्भवसम्भवः ।।२१।।

sākāramanṛtaṁ viddhi nirākāraṁ nirantaram  
etattattvopadeśena na punarbhavasambhavaḥ (21)

Know that which has form to be false, that which is formless to be eternal. Through the instruction of this truth there is no longer rebirth into this world.

एकमेव समं तत्त्वं वदन्ति हि विपश्चितः ।  
रागत्यागात्पुनश्चित्तमेकानेकं न विद्यते ।।२२।।

ekameva samaṁ tattvaṁ vadanti hi vipaścitaḥ  
rāgatyāgātpunaścittamekānekaṁ na vidyate (22)

Sages say that reality is one only and the same. And through renunciation of attachment, the mind, which is one and many, ceases to exist.

अनात्मरूपं च कथं समाधि-  
रात्मस्वरूपं च कथं समाधिः ।  
अस्तीति नास्तीति कथं समाधि-  
र्मोक्षस्वरूपं यदि सर्वमेकम् ।।२३।।

anātmarūpaṁ ca kathaṁ samādhi-  
rātmasvarūpaṁ ca kathaṁ samādhiḥ  
astīti nāstīti kathaṁ samādhi-
rmokśasvarūpaṁ yadi sarvamekam (23)

If it is of the nature of the not-Self, how can there be Samādhi? If it is of the nature of the Self, how can there be Samādhi? If it is both "is" and "is not", how can there be Samādhi?

विशुद्धोऽसि समं तत्त्वं विदेहस्त्वमजोऽव्ययः ।  
जानामीह न जानामीत्यात्मानं मन्यसे कथम् ।।२४।।

viśuddho'si samaṁ tattvaṁ videhastvamajo'vyayaḥ  
jānāmīha na jānāmītyātmānaṁ manyase katham (24)

You are pure homogeneous reality, disembodied, unborn, and immutable. Why do you think of yourself as "I know it here" or as "I do not know"?

तत्त्वमस्यादिवाक्येन स्वात्मा हि प्रतिपादितः ।  
नेति नेति श्रुतिर्ब्रूयादनृतं पाञ्चभौतिकम् ।।२५।।

tattvamasyādivākyena svātmā hi pratipāditaḥ  
neti neti śrutirbrūyādanṛtaṁ pāñcabhautikam (25)

By such sentences as "That thou art," our own Self is affirmed. Of that which is untrue and composed of the five elements — the Śruti (scripture) says, "Not this, not this."

आत्मन्येवात्मना सर्वं त्वया पूर्णं निरन्तरम् ।  
ध्याता ध्यानं न ते चित्तं निर्लज्जं ध्यायते कथम् ।।२६।।

ātmanyevātmanā sarvaṁ tvayā pūrṇaṁ nirantaram  
dhyātā dhyānaṁ na te cittaṁ nirlajjaṁ dhyāyate katham (26)

As the self is filled by the Self, so is all filled continuously by you. There is no meditator or meditation. Why does your mind meditate shamelessly[^2]?

शिवं न जानामि कथं वदामि  
शिवं न जानामि कथं भजामि ।  
अहं शिवश्चेत्परमार्थथतत्त्वं  
समस्वरूपं गगनोपमं च ।।२७।।

śivaṁ na jānāmi kathaṁ vadāmi  
śivaṁ na jānāmi kathaṁ bhajāmi  
ahaṁ śivaścetparamārthathatattvaṁ  
samasvarūpaṁ gaganopamaṁ ca (27)

I do not know the Supreme; how shall I speak of Him? I do not know the Supreme how shall I worship Him? If I am the supreme One, who is the highest Truth, who is homogeneous Being and like unto space, how then shall I speak of Him and worship Him?

नाहं तत्त्वं समं तत्त्वं कल्पनाहेतुवर्जितम् ।  
ग्राह्यग्राहकनिर्मुक्तं स्वसंवेद्यं कथं भवेत् ।।२८।।

nāhaṁ tattvaṁ samaṁ tattvaṁ kalpanāhetuvarjitam  
grāhyagrāhakanirmuktaṁ svasaṁvedyaṁ kathaṁ bhavet (28)

The principle of ego is not the Truth, which is homogeneous, which is free from the cause of superimposition and distinctions of perceived and perceiver. How can the ego be That which is aware of Itself?

अनन्तरूपं न हि वस्तु किंचि-  
त्तत्त्वस्वरूपं न हि वस्तु किंचित् ।  
आत्मैकरूपं परमार्थतत्त्वं  
न हिंसको वापि न चाप्यहिंसा ।।२९।।

anantarūpaṁ na hi vastu kiṁci-  
ttattvasvarūpaṁ na hi vastu kiṁcit  
ātmaikarūpaṁ paramārthatattvaṁ  
na hiṁsako vāpi na cāpyahiṁsā (29)

There is no substance whatever which is by nature unlimited. There is no substance whatever which is of the nature of Reality. The very Self is the supreme Truth. There is neither injury nor non injury in It.

विशुद्धोऽसि समं तत्त्वं विदेहमजमव्ययम् ।  
विभ्रमं कथमात्मार्थे विभ्रान्तोऽहं कथं पुनः ।।३०।।

viśuddho'si samaṁ tattvaṁ videhamajamavyayam  
vibhramaṁ kathamātmārthe vibhrānto'haṁ kathaṁ punaḥ (30)

You are the homogeneous Reality; you are pure, bodiless, birthless, and imperishable. Why then do you have any delusion about the Self? Again, why am I myself deluded?

घटे भिन्ने घटाकाशं सुलीनं भेदवर्जितम् ।  
शिवेन मनसा शुद्धो न भेदः प्रतिभाति मे ।।३१।।

ghaṭe bhinne ghaṭākāśaṁ sulīnaṁ bhedavarjitam  
śivena manasā śuddho na bhedaḥ pratibhāti me (31)

When the pot is broken, the space within it is absorbed in the infinite space and becomes undifferentiated. When the mind becomes pure, I do not perceive any difference between the mind
and the supreme Being.

न घटो न घटाकाशो न जीवो न जीवविग्रहः ।  
केवलं ब्रह्म संविद्धि वेद्यवेदकवर्जितम् ।।३२।।

na ghaṭo na ghaṭākāśo na jīvo na jīvavigrahaḥ  
kevalaṁ brahma saṁviddhi vedyavedakavarjitam (32)

There is no pot; there is no pot's interior space. Neither is there an individual soul nor the form of an individual soul. Know the absolute Brahman, devoid of knowable and knower.

सर्वत्र सर्वदा सर्वमात्मानं सततं ध्रुवम् ।  
सर्वं शून्यमशून्यं च तन्मां विद्धि न संशयः ।।३३।।

sarvatra sarvadā sarvamātmānaṁ satataṁ dhruvam  
sarvaṁ śūnyamaśūnyaṁ ca tanmāṁ viddhi na saṁśayaḥ (33)

Know me to be that Self who is everything and everywhere at all times, the one who is eternal, steady, the All, the nonexistent, and the Existent. Have no doubt.

वेदा न लोका न सुरा न यज्ञा  
वर्णाश्रमो नैव कुलं न जातिः ।  
न धूममार्गो न च दीप्तिमार्गो  
ब्रह्मैकरूपं परमार्थतत्त्वम् ।।३४।।

vedā na lokā na surā na yajñā  
varṇāśramo naiva kulaṁ na jātiḥ  
na dhūmamārgo na ca dīptimārgo  
brahmaikarūpaṁ paramārthatattvam (34)

There are no Vedas, no worlds, no gods, no sacrifices. There is certainly no caste, no stage in life, no family, no birth. There is neither the path of smoke nor the path of light. There is only the highest Truth, the homogeneous Brahman.

व्याप्यव्यापकनिर्मुक्तः त्वमेकः सफलं यदि ।  
प्रत्यक्षं चापरोक्षं च ह्यात्मानं मन्यसे कथम् ।।३५।।

vyāpyavyāpakanirmuktaḥ tvamekaḥ saphalaṁ yadi  
pratyakśaṁ cāparokśaṁ ca hyātmānaṁ manyase  katham (35)

If you are free of the pervaded and pervader, if you are one and fulfilled, how can you think of yourself as directly perceptible by the senses or beyond the range of the senses?

अद्वैतं केचिदिच्छन्ति द्वैतमिच्छन्ति चापरे ।  
समं तत्त्वं न विन्दन्ति द्वैताद्वैतविवर्जितम् ।।३६।।

advaitaṁ kecidicchanti dvaitamicchanti cāpare  
samaṁ tattvaṁ na vindanti dvaitādvaitavivarjitam (36)

Some seek nonduality, others duality. They do not know the Truth, which is the same at all times and everywhere, which is devoid of both duality and nonduality.

श्वेतादिवर्णरहितं शब्दादिगुणवर्जितम् ।  
कथयन्ति कथं तत्त्वं मनोवाचामगोचरम् ।।३७।।

śvetādivarṇarahitaṁ śabdādiguṇavarjitam  
kathayanti kathaṁ tattvaṁ manovācāmagocaram (37)

How can they describe the Truth, which is beyond mind and words, which is devoid of white and other colours, of sound and other qualities?

यदाऽनृतमिदं सर्वं देहादिगगनोपमम् ।  
तदा हि ब्रह्म संवेत्ति न ते द्वैतपरम्परा ।।३८।।

yadā'nṛtamidaṁ sarvaṁ dehādigaganopamam  
tadā hi brahma saṁvetti na te dvaitaparamparā (38)

When all these appear to you as false, when the body and so on appear to you like space, then you know Brahman truly, then for you there is no dual series.

परेण सहजात्मापि ह्यभिन्नः प्रतिभाति मे ।  
व्योमाकारं तथैवैकं ध्याता ध्यानं कथं भवेत् ।।३९।।

pareṇa sahajātmāpi hyabhinnaḥ pratibhāti me  
vyomākāraṁ tathaivaikaṁ dhyātā dhyānaṁ kathaṁ bhavet (39)

Even my natural self appears to me as non-distinct from the supreme Self; it appears to be one and like space. How can there be meditator and meditation?

यत्करोमि यदश्नामि यज्जुहोमि ददामि यत् ।  
एतत्सर्वं न मे किंचिद्विशुद्धोऽहमजोऽव्ययः ।।४०।।

yatkaromi yadaśnāmi yajjuhomi dadāmi yat  
etatsarvaṁ na me kiṁcidviśuddho'hamajo'vyayaḥ (40)

What I do, what I eat, what I sacrifice, what I give — all this is not mine in the least. I am pure, unborn, undecaying.

सर्वं जगद्विद्धि निराकृतीदं  
सर्वं जगद्विद्धि विकारहीनम् ।  
सर्वं जगद्विद्धि विशुद्धदेह  
सर्वं जगद्विद्धि शिवैकरूपम् ।।४१।।

sarvaṁ jagadviddhi nirākṛtīdaṁ  
sarvaṁ jagadviddhi vikārahīnam  
sarvaṁ jagadviddhi viśuddhadehaṁ  
sarvaṁ jagadviddhi śivaikarūpam (41)

Know all this universe to be formless. Know all this universe to be without change. Know all this universe to be of purified body. Know all this universe to be of the nature of the Absolute.

तत्त्वं त्वं न हि सन्देहः किं जानाम्यथवा पुनः ।  
असंवेद्यं स्वसंवेद्यमात्मानं मन्यसे कथम् ।।४२।।

tattvaṁ tvaṁ na hi sandehaḥ kiṁ jānāmyathavā punaḥ  
asaṁvedyaṁ svasaṁvedyamātmānaṁ manyase katham (42)

Why do you consider the Self, which is perceptible to Itself, as imperceptible? Otherwise — If one does not perceive every being as The Self, one is still ignorant.

मायाऽमाया कथं तात छायाऽछाया न विद्यते ।  
तत्त्वमेकमिदं सर्वं व्योमाकारं निरञ्जनम् ।।४३।।

māyā'māyā kathaṁ tāta chāyā'chāyā na vidyate  
tattvamekamidaṁ sarvaṁ vyomākāraṁ nirañjanam (43)

My child, how can there be illusion and non illusion, shadow and lack of shadow? All this is one Truth, all this is of the nature of space and without taint.

आदिमध्यान्तमुक्तोऽहं न बद्धोऽहं कदाचन ।  
स्वभावनिर्मलः शुद्ध इति मे निश्चिता मतिः ।।४४।।

ādimadhyāntamukto'haṁ na baddho'haṁ kadācana  
svabhāvanirmalaḥ śuddha iti me niścitā matiḥ (44)

I am free in the beginning, in the middle, and in the end. I am never bound. This is my sure knowledge — that I am naturally spotless and pure.

महदादि जगत्सर्वं न किंचित्प्रतिभाति मे ।  
ब्रह्मैव केवलं सर्वं कथं वर्णाश्रमस्थितिः ।।४५।।

mahadādi jagatsarvaṁ na kiṁcitpratibhāti me  
brahmaiva kevalaṁ sarvaṁ kathaṁ varṇāśramasthitiḥ (45)

The whole universe, beginning with the principle of cosmic intelligence, is not in the least manifest to me. All is indeed Brahman alone. How can there be any existence in cast or stage of life for me?

जानामि सर्वथा सर्वमहमेको निरन्तरम् ।  
निरालम्बमशून्यं च शून्यं व्योमादिपञ्चकम् ।।४६।।

jānāmi sarvathā sarvamahameko nirantaram  
nirālambamaśūnyaṁ ca śūnyaṁ vyomādipañcakam (46)

I know that all, in every way, is the one indivisible "I" which is self-sustained and full, while the five elements, beginning with ether, are empty.

न षण्ढो न पुमान्न स्त्री न बोधो नैव कल्पना ।  
सानन्दो वा निरानन्दमात्मानं मन्यसे कथम् ।।४७।।

na ṣaṇḍho na pumānna strī na bodho naiva kalpanā  
sānando vā nirānandamātmānaṁ manyase katham (47)

The Self is neither eunuch, man, nor woman; it is neither idea nor imagination. How can you think the Self to be full of joy or joyless?

षडङ्गयोगान्न तु नैव शुद्धं  
मनोविनाशान्न तु नैव शुद्धम् ।  
गुरूपदेशान्न तु नैव शुद्धं  
स्वयं च तत्त्वं स्वयमेव बुद्धम् ।।४८।।

ṣaḍaṅgayogānna tu naiva śuddhaṁ  
manovināśānna tu naiva śuddham  
gurūpadeśānna tu naiva śuddhaṁ  
svayaṁ ca tattvaṁ svayameva buddham (48)

The Self certainly does not become pure through the practice of six-limbed yoga. It certainly is not purified by the destruction of the mind. It certainly is not made pure by the instructions of the teacher. It is Itself the Truth. It is Itself the illumined One.

न हि पञ्चात्मको देहो विदेहो वर्तते न हि ।  
आत्मैव केवलं सर्वं तुरीयं च त्रयं कथम् ।।४९।।

na hi pañcātmako deho videho vartate na hi  
ātmaiva kevalaṁ sarvaṁ turīyaṁ ca trayaṁ katham (49)

There is no body made up of five elements; nor is there anyone who is disembodied. All is verily the Self alone. How can there be the three states and the fourth?

न बद्धो नैव मुक्तोऽहं न चाहं ब्रह्मणः पृथक् ।  
न कर्ता न च भोक्ताहं व्याप्यव्यापकवर्जितः ।।५०।।

na baddho naiva mukto'haṁ na cāhaṁ brahmaṇaḥ pṛthak  
na kartā na ca bhoktāhaṁ vyāpyavyāpakavarjitaḥ (50)

I am not bound, I am not, indeed, liberated — I am not different from Brahman. Neither doer nor enjoyer — I am devoid of the distinctions of the pervaded and the pervader.

[^1]: Piśāca: A class of flesh-eating and shape-shifting demons, first mentioned in the Veda, and ubiquitous in later Epic and Purāṇic texts. They are liable to possess human beings, and may need propitiation. The related adjective, paiśācī, is applied to various categories of things thought to be ghoulish or uncouth

[^2]: One should be ashamed to meditate, because meditation pre-supposes a shameful forgetfulness of one's true nature. If one does not know the Self meditation is the way to realization. After realization one will cease to meditate.
