# Chapter 1

अथ प्रथमोऽध्यायः  
atha prathamo'dhyāyaḥ

Thus opens Chapter One.

ईश्वरानुग्रहादेव पुंसामद्वैतवासना ।  
महद्भयपरित्राणाद्विप्राणामुपजायते ।।१।।

īśvarānugrahādeva puṃsāmadvaitavāsanā  
mahadbhayaparitrāṇādviprāṇāmupajāyate (1)

By the gracious boon of the Īśvara does non-dual wealth; well: in the abode of the wise furnishing refuge from grave fear.

येनेदं पूरितं सर्वमात्मनैवाअत्मनात्मनि ।  
निराकारं कथं वन्दे ह्यभिन्नं शिवमव्ययम् ।।२।।

yenedaṃ pūritaṃ sarvamātmanaivāatmanātmani  
nirākāraṃ kathaṃ vande hyabhinnaṃ śivamavyayam (2)

How shall the unfettered propitiate Self? All that appears in this realm of forms is alone the Atman, indivisible Self: selfless immutable, auspicious, one.

पञ्चभूतात्मकं विश्वं मरीचिजलसन्निभम् ।
कस्याप्यहो नमस्कुर्यामहमेको निरञ्जनः ।।३।।

pañcabhūtātmakaṃ viśvaṃ marīcijalasannibham  
kasyāpyaho namaskuryāmahameko nirañjanaḥ

This apparent realm of five pure elements is shimmering water in a mirage oh, to whom may I render obeisance? I who(m) art Thou, immaculate One. (3)

आत्मैव केवलं सर्वं भेदाभेदो न विद्यते ।  
अस्ति नास्ति कथं ब्रूयां विस्मयः प्रतिभाति मे ।।४।।

ātmaiva kevalaṃ sarvaṃ bhedābhedo na vidyate  
asti nāsti kathaṃ brūyāṃ vismayaḥ pratibhāti me (4)

All is verily the absolute Self. Distinction and non-distinction do not exist. How can I say, "It exists; it does not exist"? I am filled with wonder!

वेदान्तसारसर्वस्वं ज्ञानं विज्ञानमेव च ।  
अहमात्मा निराकारः सर्वव्यापी स्वभावतः ।।५।।

vedāntasārasarvasvaṃ jñānaṃ vijñānameva ca  
ahamātmā nirākāraḥ sarvavyāpī svabhāvataḥ (5)

The pith and the whole of Vedānta is this knowledge, this knowledge: That I am essentially the formless, all-pervasive Self.

यो वै सर्वात्मको देवो निष्कलो गगनोपमः ।  
स्वभावनिर्मलः शुद्धः स एवायं न संशयः ।।६।।

yo vai sarvātmako devo niṣkalo gaganopamaḥ  
svabhāvanirmalaḥ śuddhaḥ sa evāyaṃ na saṃśayaḥ

There is no doubt that I am that God who is the Self of all; pure, indivisible, like the sky.

अहमेवाव्ययोऽनन्तः शुद्धविज्ञानविग्रहः ।  
सुखं दुःखं न जानामि कथं कस्यापि वर्तते ।।७।।

ahamevāvyayo'nantaḥ śuddhavijñānavigrahaḥ  
sukhaṃ duḥkhaṃ na jānāmi kathaṃ kasyāpi vartate (7)

I indeed am immutable and infinite — of the form of pure intelligence. I do not know how or in relation to whom joy and sorrow exist.

न मानसं कर्म शुभाशुभं मे  
न कायिकं कर्म शुभाशुभं मे ।  
न वाचिकं कर्म शुभाशुभं म  
ज्ञानामृतं शुद्धमतीन्द्रियोऽहम् ।।८।।

na mānasaṃ karma śubhāśubhaṃ me  
na kāyikaṃ karma śubhāśubhaṃ me  
na vācikaṃ karma śubhāśubhaṃ me  
jñānāmṛtaṃ śuddhamatīndriyo'ham (8)

I have no mental activity, good or bad;  
I have no bodily function, good or bad;  
I have no verbal action, good or bad.  
I am the nectar of knowledge — beyond the senses, pure.

मनो वै गगनाकारं मनो वै सर्वतोमुखम् ।  
मनोऽतीतं मनः सर्वं न मनः परमार्थतः ।।९।।

mano vai gaganākāraṃ mano vai sarvatomukham  
mano'tītaṃ manaḥ sarvaṃ na manaḥ paramārthataḥ (9)

The mind indeed is of the form of space. The mind indeed is omnifaced. The mind is the past. The mind is all. But in reality there is no mind.

अहमेकमिदं सर्वं व्योमातीतं निरन्तरम् ।  
पश्यामि कथमात्मानं प्रत्यक्षं वा तिरोहितम् ।।१०।।

ahamekamidaṃ sarvaṃ vyomātītaṃ nirantaram  
paśyāmi kathamātmānaṃ pratyakśaṃ vā tirohitam (10)

I, the one only, am all this, beyond space and continuous. How can I see the Self as visible or hidden?

त्वमेवमेकं हि कथं न बुध्यसे  
समं हि सर्वेषु विमृष्टमव्ययम् ।  
सदोदितोऽसि त्वमखण्डितः प्रभो  
दिवा च नक्तं च कथं हि मन्यसे ।।११।।

tvamevamekaṃ hi kathaṃ na budhyase  
samaṃ hi sarveṣu vimṛṣṭamavyayam  
sadodito'si tvamakhaṇḍitaḥ prabho  
divā ca naktaṃ ca kathaṃ hi manyase (11)

Thus you are One. Why then do you not understand  
That you are the unchangeable One, equally perceived in all?  
O mighty One, how can you, who are ever-shining,  
Unrestricted, think of day and night?

आत्मानं सततं विद्धि सर्वत्रैकं निरन्तरम् ।  
अहं ध्याता परं ध्येयमखण्डं खण्ड्यते कथम् ।।१२।।

ātmānaṃ satataṃ viddhi sarvatraikaṃ nirantaram  
ahaṃ dhyātā paraṃ dhyeyamakhaṇḍaṃ khaṇḍyate katham (12)

Know the Self always to be everywhere, one and unintercepted. I am the meditator and the highest object of meditation. Why do you divide the Indivisible?

न जातो न मृतोऽसि त्वं न ते देहः कदाचन ।  
सर्वं ब्रह्मेति विख्यातं ब्रवीति बहुधा श्रुतिः ।।१३।।

na jāto na mṛto'si tvaṃ na te dehaḥ kadācana  
sarvaṃ brahmeti vikhyātaṃ bravīti bahudhā śrutiḥ (13)

You are not born nor do you die. At no time do you have a body. The scripture declares in many different ways — the well-known dictum: "All is Brahman."

स बाह्याभ्यन्तरोऽसि त्वं शिवः सर्वत्र सर्वदा ।  
इतस्ततः कथं भ्रान्तः प्रधावसि पिशाचवत् ।।१४।।

sa bāhyābhyantaro'si tvaṃ śivaḥ sarvatra sarvadā  
itastataḥ kathaṃ bhrāntaḥ pradhāvasi piśācavat (14)

You are He who is exterior and interior. You are the auspicious One, omnipresent, omniscient. Why are you running hither and thither deluded, like an unclean spirit[^1]?

संयोगश्च वियोगश्च वर्तते न च ते न मे ।  
न त्वं नाहं जगन्नेदं सर्वमात्मैव केवलम् ।।१५।।

saṃyogaśca viyogaśca vartate na ca te na me  
na tvaṃ nāhaṃ jagannedaṃ sarvamātmaiva kevalam (15)

Union and separation exist in regard neither to you nor to me. There is no you, no me, nor is there this Universe. All is verily the Self alone.

शब्दादिपञ्चकस्यास्य लैवासि त्वं न ते पुनः ।  
त्वमेव परमं तत्त्वमतः किं परितप्यसे ।।१६।।

śabdādipañcakasyāsya laivāsi tvaṃ na te punaḥ  
tvameva paramaṃ tattvamataḥ kiṃ paritapyase (16)

You do not belong to that which is composed of the five objects of sense, such as sound; nor does that belong to you. You indeed are the supreme Reality. Why then do you suffer?

जन्म मृत्युर्न ते चित्तं बन्धमोक्षौ शुभाशुभौ ।  
कथं रोदिषि रे वत्स नामरूपं न ते न मे ।।१७।।

janma mṛtyurna te cittaṃ bandhamokśau śubhāśubhau  
kathaṃ rodiṣi re vatsa nāmarūpaṃ na te na me (17)

For you there is neither birth nor death, for you there is no mind, for you there is neither bondage nor liberation, neither good nor evil. My child why shed tears? Neither you nor I have name and form.

अहो चित्त कथं भ्रान्तः प्रधावसि पिशाचवत् ।  
अभिन्नं पश्य चात्मानं रागत्यागात्सुखी भव ।।१८।।

aho citta kathaṃ bhrāntaḥ pradhāvasi piśācavat  
abhinnaṃ paśya cātmānaṃ rāgatyāgātsukhī bhava (18)

Oh mind, why do you wander about deluded, like an unclean spirit? Behold the Self indivisible. Be happy through renunciation of attachment.

त्वमेव तत्त्वं हि विकारवर्जितं  
निष्कम्पमेकं हि विमोक्षविग्रहम् ।  
न ते च रागो ह्यथवा विरागः  
कथं हि सन्तप्यसि कामकामतः ।।१९।।

tvameva tattvaṃ hi vikāravarjitaṃ  
niṣkampamekaṃ hi vimokśavigraham  
na te ca rāgo hyathavā virāgaḥ  
kathaṃ hi santapyasi kāmakāmataḥ (19)

You verily are Truth, devoid of change, motionless, one, of the nature of freedom. You have neither attachment nor aversion. Why do you suffer, seeking the objects of desires?

वदन्ति श्रुतयः सर्वाः निर्गुणं शुद्धमव्ययम् ।  
अशरीरं समं तत्त्वं तन्मां विद्धि न संशयः ।।२०।।

vadanti śrutayaḥ sarvāḥ nirguṇaṃ śuddhamavyayam  
aśarīraṃ samaṃ tattvaṃ tanmāṃ viddhi na saṃśayaḥ (20)

All the scriptures say that the Truth is without attributes, pure, immutable, bodiless, and existing equally everywhere. Know me to be That.

साकारमनृतं विद्धि निराकारं निरन्तरम् ।  
एतत्तत्त्वोपदेशेन न पुनर्भवसम्भवः ।।२१।।

sākāramanṛtaṃ viddhi nirākāraṃ nirantaram  
etattattvopadeśena na punarbhavasambhavaḥ (21)

Know that which has form to be false, that which is formless to be eternal. Through the instruction of this truth there is no longer rebirth into this world.

एकमेव समं तत्त्वं वदन्ति हि विपश्चितः ।  
रागत्यागात्पुनश्चित्तमेकानेकं न विद्यते ।।२२।।

ekameva samaṃ tattvaṃ vadanti hi vipaścitaḥ  
rāgatyāgātpunaścittamekānekaṃ na vidyate (22)

Sages say that reality is one only and the same. And through renunciation of attachment, the mind, which is one and many, ceases to exist.

अनात्मरूपं च कथं समाधि-  
रात्मस्वरूपं च कथं समाधिः ।  
अस्तीति नास्तीति कथं समाधि-  
र्मोक्षस्वरूपं यदि सर्वमेकम् ।।२३।।

anātmarūpaṃ ca kathaṃ samādhi-  
rātmasvarūpaṃ ca kathaṃ samādhiḥ  
astīti nāstīti kathaṃ samādhi-
rmokśasvarūpaṃ yadi sarvamekam (23)

If it is of the nature of the not-Self, how can there be Samādhi? If it is of the nature of the Self, how can there be Samādhi? If it is both "is" and "is not", how can there be Samādhi?

विशुद्धोऽसि समं तत्त्वं विदेहस्त्वमजोऽव्ययः ।  
जानामीह न जानामीत्यात्मानं मन्यसे कथम् ।।२४।।

viśuddho'si samaṃ tattvaṃ videhastvamajo'vyayaḥ  
jānāmīha na jānāmītyātmānaṃ manyase katham (24)

You are pure homogeneous reality, disembodied, unborn, and immutable. Why do you think of yourself as "I know it here" or as "I do not know"?

तत्त्वमस्यादिवाक्येन स्वात्मा हि प्रतिपादितः ।  
नेति नेति श्रुतिर्ब्रूयादनृतं पाञ्चभौतिकम् ।।२५।।

tattvamasyādivākyena svātmā hi pratipāditaḥ  
neti neti śrutirbrūyādanṛtaṃ pāñcabhautikam (25)

By such sentences as "That thou art," our own Self is affirmed. Of that which is untrue and composed of the five elements — the Śruti (scripture) says, "Not this, not this."

आत्मन्येवात्मना सर्वं त्वया पूर्णं निरन्तरम् ।  
ध्याता ध्यानं न ते चित्तं निर्लज्जं ध्यायते कथम् ।।२६।।

ātmanyevātmanā sarvaṃ tvayā pūrṇaṃ nirantaram  
dhyātā dhyānaṃ na te cittaṃ nirlajjaṃ dhyāyate katham (26)

As the self is filled by the Self, so is all filled continuously by you. There is no meditator or meditation. Why does your mind meditate shamelessly[^2]?

शिवं न जानामि कथं वदामि  
शिवं न जानामि कथं भजामि ।  
अहं शिवश्चेत्परमार्थथतत्त्वं  
समस्वरूपं गगनोपमं च ।।२७।।

śivaṃ na jānāmi kathaṃ vadāmi  
śivaṃ na jānāmi kathaṃ bhajāmi  
ahaṃ śivaścetparamārthathatattvaṃ  
samasvarūpaṃ gaganopamaṃ ca (27)

I do not know the Supreme; how shall I speak of Him? I do not know the Supreme how shall I worship Him? If I am the supreme One, who is the highest Truth, who is homogeneous Being and like unto space, how then shall I speak of Him and worship Him?

नाहं तत्त्वं समं तत्त्वं कल्पनाहेतुवर्जितम् ।  
ग्राह्यग्राहकनिर्मुक्तं स्वसंवेद्यं कथं भवेत् ।।२८।।

nāhaṃ tattvaṃ samaṃ tattvaṃ kalpanāhetuvarjitam  
grāhyagrāhakanirmuktaṃ svasaṃvedyaṃ kathaṃ bhavet (28)

The principle of ego is not the Truth, which is homogeneous, which is free from the cause of superimposition and distinctions of perceived and perceiver. How can the ego be That which is aware of Itself?

अनन्तरूपं न हि वस्तु किंचि-  
त्तत्त्वस्वरूपं न हि वस्तु किंचित् ।  
आत्मैकरूपं परमार्थतत्त्वं  
न हिंसको वापि न चाप्यहिंसा ।।२९।।

anantarūpaṃ na hi vastu kiṃci-  
ttattvasvarūpaṃ na hi vastu kiṃcit  
ātmaikarūpaṃ paramārthatattvaṃ  
na hiṃsako vāpi na cāpyahiṃsā (29)

There is no substance whatever which is by nature unlimited. There is no substance whatever which is of the nature of Reality. The very Self is the supreme Truth. There is neither injury nor non injury in It.

विशुद्धोऽसि समं तत्त्वं विदेहमजमव्ययम् ।  
विभ्रमं कथमात्मार्थे विभ्रान्तोऽहं कथं पुनः ।।३०।।

viśuddho'si samaṃ tattvaṃ videhamajamavyayam  
vibhramaṃ kathamātmārthe vibhrānto'haṃ kathaṃ punaḥ (30)

You are the homogeneous Reality; you are pure, bodiless, birthless, and imperishable. Why then do you have any delusion about the Self? Again, why am I myself deluded?

घटे भिन्ने घटाकाशं सुलीनं भेदवर्जितम् ।  
शिवेन मनसा शुद्धो न भेदः प्रतिभाति मे ।।३१।।

ghaṭe bhinne ghaṭākāśaṃ sulīnaṃ bhedavarjitam  
śivena manasā śuddho na bhedaḥ pratibhāti me (31)

When the pot is broken, the space within it is absorbed in the infinite space and becomes undifferentiated. When the mind becomes pure, I do not perceive any difference between the mind
and the supreme Being.

न घटो न घटाकाशो न जीवो न जीवविग्रहः ।  
केवलं ब्रह्म संविद्धि वेद्यवेदकवर्जितम् ।।३२।।

na ghaṭo na ghaṭākāśo na jīvo na jīvavigrahaḥ  
kevalaṃ brahma saṃviddhi vedyavedakavarjitam (32)

There is no pot; there is no pot's interior space. Neither is there an individual soul nor the form of an individual soul. Know the absolute Brahman, devoid of knowable and knower.

सर्वत्र सर्वदा सर्वमात्मानं सततं ध्रुवम् ।  
सर्वं शून्यमशून्यं च तन्मां विद्धि न संशयः ।।३३।।

sarvatra sarvadā sarvamātmānaṃ satataṃ dhruvam  
sarvaṃ śūnyamaśūnyaṃ ca tanmāṃ viddhi na saṃśayaḥ (33)

Know me to be that Self who is everything and everywhere at all times, the one who is eternal, steady, the All, the nonexistent, and the Existent. Have no doubt.

वेदा न लोका न सुरा न यज्ञा  
वर्णाश्रमो नैव कुलं न जातिः ।  
न धूममार्गो न च दीप्तिमार्गो  
ब्रह्मैकरूपं परमार्थतत्त्वम् ।।३४।।

vedā na lokā na surā na yajñā  
varṇāśramo naiva kulaṃ na jātiḥ  
na dhūmamārgo na ca dīptimārgo  
brahmaikarūpaṃ paramārthatattvam (34)

There are no Vedas, no worlds, no gods, no sacrifices. There is certainly no caste, no stage in life, no family, no birth. There is neither the path of smoke nor the path of light. There is only the highest Truth, the homogeneous Brahman.

व्याप्यव्यापकनिर्मुक्तः त्वमेकः सफलं यदि ।  
प्रत्यक्षं चापरोक्षं च ह्यात्मानं मन्यसे कथम् ।।३५।।

vyāpyavyāpakanirmuktaḥ tvamekaḥ saphalaṃ yadi  
pratyakśaṃ cāparokśaṃ ca hyātmānaṃ manyase  katham (35)

If you are free of the pervaded and pervader, if you are one and fulfilled, how can you think of yourself as directly perceptible by the senses or beyond the range of the senses?

अद्वैतं केचिदिच्छन्ति द्वैतमिच्छन्ति चापरे ।  
समं तत्त्वं न विन्दन्ति द्वैताद्वैतविवर्जितम् ।।३६।।

advaitaṃ kecidicchanti dvaitamicchanti cāpare  
samaṃ tattvaṃ na vindanti dvaitādvaitavivarjitam (36)

Some seek nonduality, others duality. They do not know the Truth, which is the same at all times and everywhere, which is devoid of both duality and nonduality.

श्वेतादिवर्णरहितं शब्दादिगुणवर्जितम् ।  
कथयन्ति कथं तत्त्वं मनोवाचामगोचरम् ।।३७।।

śvetādivarṇarahitaṃ śabdādiguṇavarjitam  
kathayanti kathaṃ tattvaṃ manovācāmagocaram (37)

How can they describe the Truth, which is beyond mind and words, which is devoid of white and other colours, of sound and other qualities?

यदाऽनृतमिदं सर्वं देहादिगगनोपमम् ।  
तदा हि ब्रह्म संवेत्ति न ते द्वैतपरम्परा ।।३८।।

yadā'nṛtamidaṃ sarvaṃ dehādigaganopamam  
tadā hi brahma saṃvetti na te dvaitaparamparā (38)

When all these appear to you as false, when the body and so on appear to you like space, then you know Brahman truly, then for you there is no dual series.

परेण सहजात्मापि ह्यभिन्नः प्रतिभाति मे ।  
व्योमाकारं तथैवैकं ध्याता ध्यानं कथं भवेत् ।।३९।।

pareṇa sahajātmāpi hyabhinnaḥ pratibhāti me  
vyomākāraṃ tathaivaikaṃ dhyātā dhyānaṃ kathaṃ bhavet (39)

Even my natural self appears to me as non-distinct from the supreme Self; it appears to be one and like space. How can there be meditator and meditation?

यत्करोमि यदश्नामि यज्जुहोमि ददामि यत् ।  
एतत्सर्वं न मे किंचिद्विशुद्धोऽहमजोऽव्ययः ।।४०।।

yatkaromi yadaśnāmi yajjuhomi dadāmi yat  
etatsarvaṃ na me kiṃcidviśuddho'hamajo'vyayaḥ (40)

What I do, what I eat, what I sacrifice, what I give — all this is not mine in the least. I am pure, unborn, undecaying.

सर्वं जगद्विद्धि निराकृतीदं  
सर्वं जगद्विद्धि विकारहीनम् ।  
सर्वं जगद्विद्धि विशुद्धदेह  
सर्वं जगद्विद्धि शिवैकरूपम् ।।४१।।

sarvaṃ jagadviddhi nirākṛtīdaṃ  
sarvaṃ jagadviddhi vikārahīnam  
sarvaṃ jagadviddhi viśuddhadehaṃ  
sarvaṃ jagadviddhi śivaikarūpam (41)

Know all this universe to be formless. Know all this universe to be without change. Know all this universe to be of purified body. Know all this universe to be of the nature of the Absolute.

तत्त्वं त्वं न हि सन्देहः किं जानाम्यथवा पुनः ।  
असंवेद्यं स्वसंवेद्यमात्मानं मन्यसे कथम् ।।४२।।

tattvaṃ tvaṃ na hi sandehaḥ kiṃ jānāmyathavā punaḥ  
asaṃvedyaṃ svasaṃvedyamātmānaṃ manyase katham (42)

Why do you consider the Self, which is perceptible to Itself, as imperceptible? Otherwise — If one does not perceive every being as The Self, one is still ignorant.

मायाऽमाया कथं तात छायाऽछाया न विद्यते ।  
तत्त्वमेकमिदं सर्वं व्योमाकारं निरञ्जनम् ।।४३।।

māyā'māyā kathaṃ tāta chāyā'chāyā na vidyate  
tattvamekamidaṃ sarvaṃ vyomākāraṃ nirañjanam (43)

My child, how can there be illusion and non illusion, shadow and lack of shadow? All this is one Truth, all this is of the nature of space and without taint.

आदिमध्यान्तमुक्तोऽहं न बद्धोऽहं कदाचन ।  
स्वभावनिर्मलः शुद्ध इति मे निश्चिता मतिः ।।४४।।

ādimadhyāntamukto'haṃ na baddho'haṃ kadācana  
svabhāvanirmalaḥ śuddha iti me niścitā matiḥ (44)

I am free in the beginning, in the middle, and in the end. I am never bound. This is my sure knowledge — that I am naturally spotless and pure.

महदादि जगत्सर्वं न किंचित्प्रतिभाति मे ।  
ब्रह्मैव केवलं सर्वं कथं वर्णाश्रमस्थितिः ।।४५।।

mahadādi jagatsarvaṃ na kiṃcitpratibhāti me  
brahmaiva kevalaṃ sarvaṃ kathaṃ varṇāśramasthitiḥ (45)

The whole universe, beginning with the principle of cosmic intelligence, is not in the least manifest to me. All is indeed Brahman alone. How can there be any existence in cast or stage of life for me?

जानामि सर्वथा सर्वमहमेको निरन्तरम् ।  
निरालम्बमशून्यं च शून्यं व्योमादिपञ्चकम् ।।४६।।

jānāmi sarvathā sarvamahameko nirantaram  
nirālambamaśūnyaṃ ca śūnyaṃ vyomādipañcakam (46)

I know that all, in every way, is the one indivisible "I" which is self-sustained and full, while the five elements, beginning with ether, are empty.

न षण्ढो न पुमान्न स्त्री न बोधो नैव कल्पना ।  
सानन्दो वा निरानन्दमात्मानं मन्यसे कथम् ।।४७।।

na ṣaṇḍho na pumānna strī na bodho naiva kalpanā  
sānando vā nirānandamātmānaṃ manyase katham (47)

The Self is neither eunuch, man, nor woman; it is neither idea nor imagination. How can you think the Self to be full of joy or joyless?

षडङ्गयोगान्न तु नैव शुद्धं  
मनोविनाशान्न तु नैव शुद्धम् ।  
गुरूपदेशान्न तु नैव शुद्धं  
स्वयं च तत्त्वं स्वयमेव बुद्धम् ।।४८।।

ṣaḍaṅgayogānna tu naiva śuddhaṃ  
manovināśānna tu naiva śuddham  
gurūpadeśānna tu naiva śuddhaṃ  
svayaṃ ca tattvaṃ svayameva buddham (48)

The Self certainly does not become pure through the practice of six-limbed yoga. It certainly is not purified by the destruction of the mind. It certainly is not made pure by the instructions of the teacher. It is Itself the Truth. It is Itself the illumined One.

न हि पञ्चात्मको देहो विदेहो वर्तते न हि ।  
आत्मैव केवलं सर्वं तुरीयं च त्रयं कथम् ।।४९।।

na hi pañcātmako deho videho vartate na hi  
ātmaiva kevalaṃ sarvaṃ turīyaṃ ca trayaṃ katham (49)

There is no body made up of five elements; nor is there anyone who is disembodied. All is verily the Self alone. How can there be the three states and the fourth?

न बद्धो नैव मुक्तोऽहं न चाहं ब्रह्मणः पृथक् ।  
न कर्ता न च भोक्ताहं व्याप्यव्यापकवर्जितः ।।५०।।

na baddho naiva mukto'haṃ na cāhaṃ brahmaṇaḥ pṛthak  
na kartā na ca bhoktāhaṃ vyāpyavyāpakavarjitaḥ (50)

I am not bound, I am not, indeed, liberated — I am not different from Brahman. Neither doer nor enjoyer — I am devoid of the distinctions of the pervaded and the pervader.

यथा जलं जले न्यस्तं सलिलं भेदवर्जितम् ।  
प्रकृतिं पुरुषं तद्वदभिन्नं प्रतिभाति मे ।।५१।।

yathā jalaṃ jale nyastaṃ salilaṃ bhedavarjitam  
prakṛtiṃ puruṣaṃ tadvadabhinnaṃ pratibhāti me (51)

As water, when water has been poured into water, has no distinctions, so puruṣa and prakṛti appear nondifferent to me.

यदि नाम न मुक्तोऽसि न बद्धोऽसि कदाचन ।  
साकारं च निराकारमात्मानं मन्यसे कथम् ।।५२।।

yadi nāma na mukto'si na baddho'si kadācana  
sākāraṃ ca nirākāramātmānaṃ manyase katham (52)

If indeed you are never bound or liberated, how then can you think yourself with form or as formless?

जानामि ते परं रूपं प्रत्यक्षं गगनोपमम् ।  
यथा परं हि रूपं यन्मरीचिजलसन्निभम् ।।५३।।

jānāmi te paraṃ rūpaṃ pratyakśaṃ gaganopamam  
yathā paraṃ hi rūpaṃ yanmarīcijalasannibham (53)

I know your supreme form to be directly perceivable, like the sky. I know your lower form to be as water in a mirage. Like the sky — without division or distinction, without change.

न गुरुर्नोपदेशश्च न चोपाधिर्न मे क्रिया ।  
विदेहं गगनं विद्धि विशुद्धोऽहं स्वभावतः ।।५४।।

na gururnopadeśaśca na copādhirna me kriyā  
videhaṃ gaganaṃ viddhi viśuddho'haṃ svabhāvataḥ (54)

I have neither teacher nor instruction, limiting adjunct nor activity. Know that I am by nature pure, homogeneous, bodiless, like the sky.

विशुद्धोऽस्य शरीरोऽसि न ते चित्तं परात्परम् ।  
अहं चात्मा परं तत्त्वमिति वक्तुं न लज्जसे ।।५५।।

viśuddho'sya śarīro'si na te cittaṃ parātparam  
ahaṃ cātmā paraṃ tattvamiti vaktuṃ na lajjase (55)

You are pure, you are without a body, your mind is not higher than the highest. You need not be ashamed to say, "I am the Self, the supreme Truth."

कथं रोदिषि रे चित्त ह्यात्मैवात्मात्मना भव ।  
पिब वत्स कलातीतमद्वैतं परमामृतम् ।।५६।।

kathaṃ rodiṣi re citta hyātmaivātmātmanā bhava  
piba vatsa kalātītamadvaitaṃ paramāmṛtam (56)

Why are you weeping, O mind? Do you the Self, be the Self by means of the Self. Drink, my child, the supreme nectar of nonduality, transcending all divisions.

नैव बोधो न चाबोधो न बोधाबोध एव च ।  
यस्येदृशः सदा बोधः स बोधो नान्यथा भवेत् ।।५७।।

naiva bodho na cābodho na bodhābodha eva ca  
yasyedṛśaḥ sadā bodhaḥ sa bodho nānyathā bhavet (57)

There is neither knowledge nor ignorance nor knowledge combined with ignorance. Those who have always such knowledge are Knowledge. It is never otherwise.

ज्ञानं न तर्को न समाधियोगो  
न देशकालौ न गुरूपदेशः ।  
स्वभावसंवित्तरहं च तत्त्व-  
माकाशकल्पं सहजं ध्रुवं च ।।५८।।

jñānaṃ na tarko na samādhiyogo  
na deśakālau na gurūpadeśaḥ  
svabhāvasaṃvittarahaṃ ca tattva-  
mākāśakalpaṃ sahajaṃ dhruvaṃ ca (58)

There is no need of knowledge, reasoning, time, space, instruction from a teacher or the attainment of samādhi. I am naturally the perfect Consciousness, the real, like the sky, spontaneous and steady.

न जातोऽहं मृतो वापि न मे कर्म शुभाशुभम् ।  
विशुद्धं निर्गुणं ब्रह्म बन्धो मुक्तिः कथं मम ।।५९।।

na jāto'haṃ mṛto vāpi na me karma śubhāśubham  
viśuddhaṃ nirguṇaṃ brahma bandho muktiḥ kathaṃ mama (59)

I was not born nor have I death. I have no action, good or evil. I am Brahman, stainless, without qualities. How can there be bondage or liberation for me?

यदि सर्वगतो देवः स्थिरः पूर्णो निरन्तरः ।  
अन्तरं हि न पश्यामि स बाह्याभ्यन्तरः कथम् ।।६०।।

yadi sarvagato devaḥ sthiraḥ pūrṇo nirantaraḥ  
antaraṃ hi na paśyāmi sa bāhyābhyantaraḥ katham (60)

If God pervades all, if God is immovable, full, undivided, then I see no division. How can Thou have exterior or interior?

स्फुरत्येव जगत्कृत्स्नमखण्डितनिरन्तरम् ।  
अहो मायामहामोहो द्वैताद्वैतविकल्पना ।।६१।।

sphuratyeva jagatkṛtsnamakhaṇḍitanirantaram  
aho māyāmahāmoho dvaitādvaitavikalpanā (61)

The whole universe shines undivided and unbroken. Oh, the māyā, the great delusion — the imagination of duality and nonduality!

साकारं च निराकारं नेति नेतीति सर्वदा ।  
भेदाभेदविनिर्मुक्तो वर्तते केवलः शिवः ।।६२।।

sākāraṃ ca nirākāraṃ neti netīti sarvadā  
bhedābhedavinirmukto vartate kevalaḥ śivaḥ (62)

Always "not this, not this" to both the formless and the formed. Only the Absolute exists, transcending difference and non-difference.

न ते च माता च पिता च बन्धुः  
न ते च पत्नी न सुतश्च मित्रम् ।  
न पक्षपाती न विपक्षपातः  
कथं हि संतप्तिरियं हि चित्ते ।।६३।।

na te ca mātā ca pitā ca bandhuḥ  
na te ca patnī na sutaśca mitram  
na pakśapātī na vipakśapātaḥ  
kathaṃ hi saṃtaptiriyaṃ hi citte (63)

You have no mother, no father, no wife, no son, no relative, no friend. You have no likes or dislikes. Why is this anguish in your mind?

दिवा नक्तं न ते चित्तं उदयास्तमयौ न हि ।  
विदेहस्य शरीरत्वं कल्पयन्ति कथं बुधाः ।। ६४।।

divā naktaṃ na te cittaṃ udayāstamayau na hi  
videhasya śarīratvaṃ kalpayanti kathaṃ budhāḥ (64)

O mind, for you there is no day or night, rising or setting. How can the wise imagine an embodied state for the bodiless?

नाविभक्तं विभक्तं च न हि दुःखसुखादि च ।  
न हि सर्वमसर्वं च विद्धि चात्मानमव्ययम् ।।६५।।

nāvibhaktaṃ vibhaktaṃ ca na hi duḥkhasukhādi ca  
na hi sarvamasarvaṃ ca viddhi cātmānamavyayam (65)

The Self is neither divided nor undivided — nor has It sadness, happiness, and the like, nor is It all or less than all. Know the Self to be immutable.

नाहं कर्ता न भोक्ता च न मे कर्म पुराऽधुना ।  
न मे देहो विदेहो वा निर्ममेति ममेति किम् ।।६६।।

nāhaṃ kartā na bhoktā ca na me karma purā'dhunā  
na me deho videho vā nirmameti mameti kim (66)

I am not the doer nor enjoyer. Work have I none, now nor formerly. I have neither body nor am I bodiless. How may I have or sense of "my-ness" or how may I not?

न मे रागादिको दोषो दुःखं देहादिकं न मे ।  
आत्मानं विद्धि मामेकं विशालं गगनोपमम् ।।६७।।

na me rāgādiko doṣo duḥkhaṃ dehādikaṃ na me  
ātmānaṃ viddhi māmekaṃ viśālaṃ gaganopamam (67)

I have no fault such as passion and the like — nor have I any sorrow arising from the body. Know me to be the one Self, vast and like the sky.

सखे मनः किं बहुजल्पितेन  
सखे मनः सर्वमिदं वितर्क्यम् ।  
यत्सारभूतं कथितं मया ते  
त्वमेव तत्त्वं गगनोपमोऽसि ।।६८।।

sakhe manaḥ kiṃ bahujalpitena  
sakhe manaḥ sarvamidaṃ vitarkyam  
yatsārabhūtaṃ kathitaṃ mayā te  
tvameva tattvaṃ gaganopamo'si (68)

Friend mind, of what use is much vain talk? Friend mind, all this is mere conjecture. I have told you that which is the essence: You indeed are the Truth, like the sky.

येन केनापि भावेन यत्र कुत्र मृता अपि ।  
योगिनस्तत्र लीयन्ते घटाकाशमिवाम्बरे ।।६९।।

yena kenāpi bhāvena yatra kutra mṛtā api  
yoginastatra līyante ghaṭākāśamivāmbare (69)

In whatever place yogis die, in whatever state, there they dissolve, as the space of a jar dissolves into the sky.

तीर्थे चान्त्यजगेहे वा नष्टस्मृतिरपि त्यजन् ।  
समकाले तनुं मुक्तः कैवल्यव्यापको भवेत् ।।७०।।

tīrthe cāntyajagehe vā naṣṭasmṛtirapi tyajan  
samakāle tanuṃ muktaḥ kaivalyavyāpako bhavet (70)

Giving up the body in a holy place or in the house of a candala, the yogi, even if he has lost consciousness, becomes identified with the Absolute as soon as he is free of the body.

धर्मार्थकाममोक्षांश्च द्विपदादिचराचरम् ।  
मन्यन्ते योगिनः सर्वं मरीचिजलसन्निभम् ।।७१।।

dharmārthakāmamokśāṃśca dvipadādicarācaram  
manyante yoginaḥ sarvaṃ marīcijalasannibham (71)

The yogis consider duty in life, pursuit of wealth, enjoyment of love, liberation, and everything movable or immovable such as man and so on to be a mirage.

अतीतानागतं कर्म वर्तमानं तथैव च ।  
न करोमि न भुञ्जामि इति मे निश्चला मतिः ।।७२।।

atītānāgataṃ karma vartamānaṃ tathaiva ca  
na karomi na bhuñjāmi iti me niścalā matiḥ (72)

This is my certain perception: I neither perform nor enjoy past action, future action, or present action.

शून्यागारे समरसपूत-  
स्तिष्ठन्नेकः सुखमवधूतः ।  
चरति हि नग्नस्त्यक्त्वा गर्वं  
विन्दति केवलमात्मनि सर्वम् ।।७३।।

śūnyāgāre samarasapūta-  
stiṣṭhannekaḥ sukhamavadhūtaḥ  
carati hi nagnastyaktvā garvaṃ  
vindati kevalamātmani sarvam (73)

The avadhūta alone, pure in evenness of feeling, abides happy in an empty dwelling place.

त्रितयतुरीयं नहि नहि यत्र  
विन्दति केवलमात्मनि तत्र ।  
धर्माधर्मौ नहि नहि यत्र  
बद्धो मुक्तः कथमिह तत्र ।।७४।।

tritayaturīyaṃ nahi nahi yatra  
vindati kevalamātmani tatra  
dharmādharmau nahi nahi yatra  
baddho muktaḥ kathamiha tatra (74)

Where there are neither the three states of consciousness nor the fourth, there one attains the Absolute in the Self. How is it possible to be bound or free — where there is neither virtue nor vice?

विन्दति विन्दति नहि नहि मन्त्रं  
छन्दोलक्षणं नहि नहि तन्त्रम् ।  
समरसमग्नो भावितपूतः  
प्रलपितमेतत्परमवधूतः ।।७५।।

vindati vindati nahi nahi mantraṃ  
chandolakśaṇaṃ nahi nahi tantram  
samarasamagno bhāvitapūtaḥ  
pralapitametatparamavadhūtaḥ (75)

The avadhūta never knows any mantra in Vedic metre nor any tantra. This is the supreme utterance of the avadhūta, purified by meditation and merged in the sameness of infinite Being.

सर्वशून्यमशून्यं च सत्यासत्यं न विद्यते ।  
स्वभावभावतः प्रोक्तं शास्त्रसंवित्तिपूर्वकम् ।।७६।।

sarvaśūnyamaśūnyaṃ ca satyāsatyaṃ na vidyate  
svabhāvabhāvataḥ proktaṃ śāstrasaṃvittipūrvakam (76)

There exists neither complete void nor voidlessness, neither truth nor untruths of the scriptures, has uttered this spontaneously from his own nature.

इति प्रथमोऽध्यायः ।।१।।
iti prathamo'dhyāyaḥ

Thus ends the First Chapter.

[^1]: Piśāca: A class of flesh-eating and shape-shifting demons, first mentioned in the Veda, and ubiquitous in later Epic and Purāṇic texts. They are liable to possess human beings, and may need propitiation. The related adjective, paiśācī, is applied to various categories of things thought to be ghoulish or uncouth

[^2]: One should be ashamed to meditate, because meditation pre-supposes a shameful forgetfulness of one's true nature. If one does not know the Self meditation is the way to realization. After realization one will cease to meditate.
