# Chapter 2

अथ द्वितीयोऽध्यायः  
atha prathamo'dhyāyaḥ

Thus begins Chapter Two.

बालस्य वा विषयभोगरतस्य वापि  
मूर्खस्य सेवकजनस्य गृहस्थितस्य ।  
एतद्गुरोः किमपि नैव न चिन्तनीयं  
रत्नं कथं त्यजति कोऽप्यशुचौ प्रविष्टम् ।।१।।

bālasya vā viṣayabhogaratasya vāpi  
mūrkhasya sevakajanasya gṛhasthitasya  
etadguroḥ kimapi naiva na cintanīyaṁ  
ratnaṁ kathaṁ tyajati ko'pyaśucau praviṣṭam (1)

Of the teacher — even if they be young illiterate, or addicted to the enjoyment of sense objects, even if they be a servant or a householder — none of these should be considered. Does anyone shun a gem that has fallen in an impure place?

नैवात्र काव्यगुण एव तु चिन्तनीयो  
ग्राह्यः परं गुणवता खलु सार एव ।  
सिन्दूरचित्ररहिता भुवि रूपशून्या  
पारं न किं नयति नौरिह गन्तुकामान् ।।२।।

naivātra kāvyaguṇa eva tu cintanīyo  
grāhyaḥ paraṁ guṇavatā khalu sāra eva  
sindūracitrarahitā bhuvi rūpaśūnyā  
pāraṁ na kiṁ nayati nauriha gantukāmān (2)

In such a case one should not consider even the quality of scholarship. A worldly person should recognize only the essence. Does not a boat. Though devoid of beauty and vermilion paint nevertheless ferry passengers?

प्रयत्नेन विना येन निश्चलेन चलाचलम् ।  
ग्रस्तं स्वभावतः शान्तं चैतन्यं गगनोपमम् ।।३।।

prayatnena vinā yena niścalena calācalam  
grastaṁ svabhāvataḥ śāntaṁ caitanyaṁ gaganopamam (3)

The unmoving One, who without effort possesses all that is movable and immovable, is consciousness, naturally calm, like the sky.

अयत्नाछालयेद्यस्तु एकमेव चराचरम् ।  
सर्वगं तत्कथं भिन्नमद्वैतं वर्तते मम ।।४।।

ayatnāchālayedyastu ekameva carācaram  
sarvagaṁ tatkathaṁ bhinnamadvaitaṁ vartate mama (4)

How can He, the One and All-pervading, who moves effortlessly all that is movable and immovable, be differentiated! To me He is nondual.

अहमेव परं यस्मात्सारात्सारतरं शिवम् ।  
गमागमविनिर्मुक्तं निर्विकल्पं निराकुलम् ।।५।।

ahameva paraṁ yasmātsārātsārataraṁ śivam  
gamāgamavinirmuktaṁ nirvikalpaṁ nirākulam (5)

I am verily supreme since I am the Absolute, more essential than all essences, since I am free from birth and death, calm and undifferentiated.

सर्वावयवनिर्मुक्तं तथाहं त्रिदशार्चितम् ।  
संपूर्णत्वान्न गृह्णामि विभागं त्रिदशादिकम् ।।६।।

sarvāvayavanirmuktaṁ tathāhaṁ tridaśārcitam  
saṁpūrṇatvānna gṛhṇāmi vibhāgaṁ tridaśādikam (6)

Thus I, free from all components, am worshipped by the gods, but being full and perfect, I do not recognize any distinctions such as gods and the like.

प्रमादेन न सन्देहः किं करिष्यामि वृत्तिमान् ।  
उत्पद्यन्ते विलीयन्ते बुद्बुदाश्च यथा जले ।।७।।

pramādena na sandehaḥ kiṁ kariṣyāmi vṛttimān  
utpadyante vilīyante budbudāśca yathā jale (7)

Ignorance does not create any doubt. What shall I do, being endowed with modifications of the mind? They rise and dissolve like bubbles in water.

महदादीनि भूतानि समाप्यैवं सदैव हि ।  
मृदुद्रव्येषु तीक्ष्णेषु गुडेषु कटुकेषु च ।।८।।

mahadādīni bhūtāni samāpyaivaṁ sadaiva hi  
mṛdudravyeṣu tīkśṇeṣu guḍeṣu kaṭukeṣu ca (8)

Thus am I ever pervading all existence beginning with cosmic intelligence — pervading soft, hard, sweet, and pungent substances.

कटुत्वं चैव शैत्यत्वं मृदुत्वं च यथा जले ।  
प्रकृतिः पुरुषस्तद्वदभिन्नं प्रतिभाति मे ।।९।।

kaṭutvaṁ caiva śaityatvaṁ mṛdutvaṁ ca yathā jale  
prakṛtiḥ puruṣastadvadabhinnaṁ pratibhāti me (9)

As pungency, coldness, or softness is nondifferent from water, so prakṛti is nondifferent from puruṣa — thus it appears to me.

सर्वाख्यारहितं यद्यत्सूक्ष्मात्सूक्ष्मतरं परम् ।  
मनोबुद्धीन्द्रियातीतमकलङ्कं जगत्पतिम् ।।१०।।

sarvākhyārahitaṁ yadyatsūkśmātsūkśmataraṁ param  
manobuddhīndriyātītamakalaṅkaṁ jagatpatim (10)

The Lord of the universe is devoid of all names. He is subtler than the subtlest, supreme, He is spotless, beyond the senses, mind, and intellect.
